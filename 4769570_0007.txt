 

Praefatio,

Constat inter omneS, J. H. Vossii commentarios in Bucolica et Georgica
Virgiliana et multiplice rerum antiquarum doctrina et vera interpretandi
subtilitate atque diligentia adeo excellere, ut cum praestantissimis operi-
bus ejus generis ex seculo decimo sexto vel septimo jure conferri possint.
Quin adeo prae Lipsiis et Casaubonis id Vossius praecipuum habet, quod
res ob vetustatem a nobis remotissimas, ut veterum fabulas , opiniones
de orbis terrarum forma et descriptione, vitae publicae privataeque
mores et instituta, ita illustravit et oculis nostris admovit, ut homines
antiquos agentes videre, et cum iis tanquam cum praesentibus versari
nobis videamur. At vero ne nostri quidem egregium hoc opus satis
cognitum habent, nedum externi, Galli et Britanni, qui quamquam nuper
ad nostras quoque litteras animum applicare inceperunt, tamen linguam
nostram raro ita perdiscunt, ut libros, qui genere dicendi exquisitiore
et aliquantum a communi usu abhorrente, ut Vossiani, conscripti sunt,
facile intelligere et in usum suum convertere, possint. Hanc ob causam
cum aliis jam litterarum laude insignibus viris aequum visum est, eos
commentarios in linguam eruditorum i. e. latinam converti, ut copiae
eorum externis quoque paterent, tum Vossius ipse, ut saepe ex eo coram
' andivi, maxime huic sententiae favebat, si provincia ita administraretur,
ut interpretatio latina qrermani operis ingenium et virtutem quodam-
modo referret. Unus tanffum adhuc, quod sciam, hunc laborem aggressus,

